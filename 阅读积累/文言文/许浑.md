# 许浑 · 晚唐  
## 📎人物简介

许浑，字用晦，自编《丁卯集》。  
晚唐代表诗人之一，其一生不作古诗，专攻律体；题材以怀古、田园诗为佳，艺术则以偶对整密、诗律纯熟为特色。  

- 唯诗中多描写水、雨之景，后人拟之与诗圣杜甫齐名，并以：“许浑千首湿，杜甫一生愁”评价之。（《苕溪渔隐丛话》引《桐江诗话》）  
- 其诗皆近体，五七律尤多，句法圆熟工稳，声调平仄自成一格，即所谓“丁卯体”/“丁卯句法”。

> “声律之熟，无如浑者”——田雯《古欢堂集·杂著》  
> “专对偶”、“工有余而味不足”——方回《瀛奎律髓》

---

## 🔖咸阳城东楼

一上高城万里愁，蒹葭杨柳似汀洲。  
溪云初起日沉阁，山雨欲来风满楼。  
鸟下绿芜秦苑夕，蝉鸣黄叶汉宫秋。  
行人莫问当年事，故国东来渭水流。  

---

## 🔖谢亭送别

劳歌一曲解行舟，红叶青山水急流。  
日暮酒醒人已远，满天风雨下西楼。  

---

## 🔖秋日赴阙题潼关驿楼

红叶晚萧萧，长亭酒一瓢。  
残云归太华，疏雨过中条。  
树色随山迥，河声入海遥。  
帝乡明日到，犹自梦渔樵。  
