## 情诗

> 秋夜先我生霜白，满目繁星不可依。

长卿牢落悲空舍，曼倩诙谐取自容。  
见买若耶溪水剑，明朝归去事猿公。 

曾经沧海难为水，除却巫山不是云。  
取次花丛懒回顾，半缘修道半缘君。 

枫叶千枝复万枝，江桥掩映暮帆迟。  
忆君心似西江水，日夜东流无歇时。 

山无陵，江水为竭，冬雷震震，夏雨雪，天地合，乃敢与君绝。 

紫袖红弦明月中，自弹自感暗低容。  
弦凝指咽声停处，别有深情一万重。 

破额山前碧玉流，骚人遥驻木兰舟。  
春风无限潇湘意，欲采蘋花不自由。 

洞房昨夜春风起，故人尚隔湘江水。  
枕上片时春梦中，行尽江南数千里。 
 
水纹珍簟思悠悠，千里佳期一夕休。  
从此无心爱良夜，任他明月下西楼。 

昔日龌龊不足夸，今朝放荡思无涯。   
春风得意马蹄疾，一日看尽长安花。 

杨柳青青江水平，闻郎江上唱歌声。  
东边日出西边雨，道是无晴却有晴。 

花枝草蔓眼中开，小白长红越女腮。   
可怜日暮嫣香落，嫁与春风不用媒。 

春江月出大堤平，堤上女郎连袂行。  
唱尽新词欢不见，红霞映树鹧鸪鸣。 

五年江上损容颜，今日春风到武关。   
两纸京书临水读，小桃花树满商山。 

洞房昨夜停红烛，待晓堂前拜舅姑。   
妆罢低声问夫婿，画眉深浅入时无。 

萧娘脸薄难胜泪，桃叶眉尖易觉愁。  
天下三分明月夜，二分无赖是扬州。 

碧山终日思无尽，芳草何年恨即休？  
睫在眼前长不见，道非身外更何求。 

菱透浮萍绿锦池，夏莺千啭弄蔷薇。  
尽日无人看微雨，鸳鸯相对浴红衣。 

娉娉袅袅十三余，豆蔻梢头二月初。   
春风十里扬州路，卷上珠帘总不如。 

南陵水面漫悠悠，风紧云轻欲变秋。  
正是客心孤迥处，谁家红袖凭江楼？ 

几年无事傍江湖，醉倒黄公旧酒垆。  
觉后不知明月上，满身花影倩人扶。 

恻恻轻寒翦翦风，小梅飘雪杏花红。  
夜深斜搭秋千索，楼阁朦胧烟雨中。 

劝君金屈卮，满酌不须辞。  
花发多风雨，人生足别离。 

美人兮美人，不知为暮雨兮为朝云。  
相思一夜梅花发，忽到窗前疑是君。 

薄罗轻剪越溪纹， 鸦翅低从两鬓分。  
料得相如偷见面， 不应琴里挑文君。 

西风吹老洞庭波，一夜湘君白发多。  
醉后不知天在水，满船清梦压星河。 

劝君莫惜金缕衣，劝君惜取少年时。  
有花堪折直须折，莫待无花空折枝。 

红豆生南国，春来发几枝。  
愿君多采撷，此物最相思。 

贾氏窥帘韩掾少，宓妃留枕魏王才。  
春心莫共花争发，一寸相思一寸灰！ 

菱叶萦波荷飐风，荷花深处小船通。  
逢郎欲语低头笑，碧玉搔头落水中。 

羞日遮罗袖，愁春懒起妆。  
易求无价宝，难得有心郎。 

昨夜星辰昨夜风，画楼西畔桂堂东。  
身无彩凤双飞翼，心有灵犀一点通。 

此日六军同驻马，当时七夕笑牵牛。   
如何四纪为天子，不及卢家有莫愁。 

月昃鸣珂动，花连绣户春。  
盘龙玉台镜，唯待画眉人。 

榴枝婀娜榴实繁，榴膜轻明榴子鲜。  
可羡瑶池碧桃树，碧桃红颊一千年。 

井底点灯深烛伊，共郎长行莫围棋。  
玲珑骰子安红豆，入骨相思知不知。 

终身执此调，岁寒不改心。  
愿作阳春曲，宫商长相寻。 

依依脉脉两如何，细似轻丝渺似波。  
月不长圆花易落，一生惆怅为伊多。 

船动湖光滟滟秋，贪看年少信船流。  
无端隔空抛莲子，遥被人知半日羞。 

风波不信菱枝弱，月露谁教桂叶香。  
直道相思了无益，未妨惆怅是清狂。 

清水本不动，桃花发岸傍。  
桃花弄水色，波荡摇春光。 

自爱残妆晓镜中，环钗漫篸绿丝丛。  
须臾日射胭脂颊，一朵红苏旋欲融。 

山泉散漫绕阶流，万树桃花映小楼。  
闲读道书慵未起，水晶帘下看梳头。 

石家蜡烛何曾剪，荀令香炉可待熏。  
我是梦中传彩笔，欲书花叶寄朝云。 

七月七日长生殿，夜半无人私语时。  
在天愿作比翼鸟，在地愿为连理枝。 

别梦依依到谢家，小廊回合曲阑斜。  
多情只有春庭月，犹为离人照落花。 

山桃红花满上头，蜀江春水拍山流。  
花红易衰似郎意，水流无限似侬愁。 

去年今日此门中，人面桃花相映红。  
人面不知何处去，桃花依旧笑春风。 

昨夜裙带解，今朝蟢子飞。  
铅华不可弃，莫是藁砧归。 

借问吹箫向紫烟，曾经学舞度芳年。  
得成比目何辞死，愿作鸳鸯不羡仙。 

君游东山东复东，安得奋飞逐西风。  
愿我如星君如月，夜夜流光相皎洁。 

曾散天花蕊珠宫。一念堕尘中。铅华洗尽，珠玑不御，道骨仙风。  
东游我醉骑鲸去，君驾素鸾从。垂虹看月，天台采药，更与谁同。 

君似明月我似雾，雾随月隐空留露。  
只缘感君一回顾，使我思君朝与暮。 

愁聚眉峰尽日颦，千点啼痕，万点啼痕。  
晓看天色暮看云，行也思君，坐也思君。 

海水梦悠悠，君愁我亦愁。  
南风知我意，吹梦到西洲。 

眼望姣娥年二八，登林的笋正发芽， 人正年轻花正茂，恰好风流贪野花。（苗歌）  

人生自是有情痴，此恨不关风与月。  
离歌且莫翻新阕，一曲能教肠寸结。 

东风杨柳欲青青。烟淡雨初晴。恼他香阁浓睡，撩乱有啼莺。  
眉叶细，舞腰轻。宿妆成。一春芳意，三月和风，牵系人情。  

红笺小字，说尽平生意。鸿雁在云鱼在水，惆怅此情难寄。  
斜阳独倚西楼，遥山恰对帘钩。人面不知何处，绿波依旧东流。 

凄凄复凄凄，嫁娶不须啼。  
愿得一心人，白头不相离。 

自爱残妆晓镜中，环钗漫篸绿丝丛。  
须臾日射胭脂颊，一朵红苏旋欲融。 

常羡人间琢玉郎，天应乞与点酥娘。尽道清歌传皓齿，风起，雪飞炎海变清凉。  
万里归来颜愈少。微笑，笑时犹带岭梅香。试问岭南应不好，却道：此心安处是吾乡。 

借问江潮与海水，何似君情与妾心？  
相恨不如潮有信，相思始觉海非深。 

彩袖殷勤捧玉钟。当年拚却醉颜红。舞低杨柳楼心月，歌尽桃花扇底风。  
从别后，忆相逢。几回魂梦与君同。今宵剩把银釭照，犹恐相逢是梦中。 

锦衾与罗帏，缠绵会有时。  
春风正澹荡，暮雨来何迟。  

车遥遥兮马洋洋，追思君兮不可忘。  
君安游兮西入秦，愿为影兮随君身。  
君在阴兮影不见，君依光兮妾所愿。  

楼上残灯伴晓霜，独眠人起合欢床。  
相思一夜情多少，地角天涯未是长。 

愿为五陵轻薄儿，生在贞观开元时。  
斗鸡走犬过一生，天地安危两不知。  

涉江玩秋水，爱此红蕖鲜。  
攀荷弄其珠，荡漾不成圆。 
 
匝路亭亭艳，非时裛裛香。  
素娥惟与月，青女不饶霜。  

弃我去者，昨日之日不可留；  
乱我心者，今日之日多烦忧。  
长风万里送秋雁，对此可以酣高楼。  
蓬莱文章建安骨，中间小谢又清发。  
俱怀逸兴壮思飞，欲上青天揽明月。  
抽刀断水水更流，举杯消愁愁更愁。  
人生在世不称意，明朝散发弄扁舟。  

闻道阊门萼绿华，昔年相望抵天涯。  
岂知一夜秦楼客，偷看吴王苑内花。 

腰中双绮带，梦为同心结。  
常恐所思露，瑶华未忍折。 

春林花多媚，春鸟意多哀。  
春风复多情，吹我罗裳开。  

渡头杨柳青青，枝枝叶叶离情。  
此后锦书休寄，画楼云雨无凭。 

两情缠绵忽如故。复畏秋风生晓路。  
幸回郎意且斯须，一年中别今始初。 

鎏金嵌玉雕朱阁，拏云织雪披羽裳。  
银烛芳樽花间酒，摘星楼上醉难当。  
朦胧处观掌中舞，罗衫褪闻美人香。  
我劝君心安此处，君言富贵如浮云。  
前行渐失嘲哳音，回首已无同路人。  
岂不闻鲲鹏高飞须逆水，歧路于我何加焉！ 

恐是仙家好别离，故教迢递作佳期。  
由来碧落银河畔，可要金风玉露时。 

雨轻风色暴，梅子青时节。 
心似双丝网，中有千千结。 

牡丹含露真珠颗，美人折向庭前过。  
含笑问檀郎，花强妾貌强？  
檀郎故相恼，须道花枝好。  
一向发娇嗔，碎挼花打人。  

鲲鹏扬翅去，各自有青冥。 

公无渡河，公竟渡河  
渡河而死，其奈公何 